# Costruzione di un Suffix Array a partire da Fattorizzazione Inversa di Lyndon
Il Suffix Array è una struttura dati di indicizzazione efficiente che permette di risolvere il problema di pattern matching in un testo in tempi logaritmici. Nonostante la sua importanza, lo studio e la costruzione del Suiffix Array rimangono una sfida computazionale rilevante.
Questo lavoro di stage propone un approccio alla realizzazione basato su una particolare fattorizzazione di un testo, denominata Fattorizzazione Inversa di Lyndon.
Nella fase preliminare, sono stati studiati ed esposti i principali teoremi atti all’ordinamento dei suffissi locali, fondamentali per la corretta costruzione del Suffix Array, i quali hanno guidato la progettazione di una struttura ad albero utile alla rappresentazione dei suffissi locali.
Verranno successivamente forniti ed analizzati gli pseudocodici delle funzioni chiave, facilitando la traduzione degli algoritmi teorici in implementazioni pratiche.
L’implementazione della costruzione del Suffix Array, realizzata in linguaggio C++, sarà focalizzata sull’utilizzo di librerie per l’uso di Bitvector e sull’ottimizzazione di memoria, garantendo una solida base per le applicazioni pratiche del modello.
